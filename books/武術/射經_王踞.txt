射經
作者：王踞　宋

總訣
凡射必中席而坐，一膝正當垛，一膝橫順席。執弓必中在把之中，且欲當其弦心也。以弓當左膝前豎按席，稍吐下弰向前，微令上傾向右，然後取箭覆。其手微拳，令指第三節齊平，以三指撚箭三分之一，加於弓亦三分之一，以左手頭指授之，則轉弓令弦稍離身就箭，即以右手尋箭羽下至闊，以指頭第二指節當闊，約弦徐徐送之，令眾指差池如鳳翮，使當於心，又令當闊羽向上。弓弦既離身，即易見箭之高下，取其中平直，然後抬弓離席，目睨其的，按手頤下，引之令滿。其持弓手與控指及左膊肘平如水準，令其肘可措杯水。故曰：端身如幹，直臂如枝。直臂者非初直也，架弦畢，便引之，比及滿，使臂直是也。引弓不得急，急則失威儀而不主皮；不得緩，緩則力難為而箭去遲，唯善者能之。箭與弓把齊為滿，地平之中為盈貫，信美而術難成。要令大指知鏃之至，然後發箭。故曰：鏃不上指，必無中矢；指不知鏃，同於無目，試之至也。或以目視鏃，馬上與暗中則乖，此為無術矣。故矢在弓右，視在左。箭發則靡其弰，厭其肘，仰其腕，目以注之，手以指之，心以趣之，其不中何為也？又曰：矢量其弓，弓量其力，無動容，無作色，和其文體，調其氣息，一其心誌，謂之楷式。知此五者，為上德，故曰：莫患弓軟，服當自遠。若患力贏，恒當引之。但力勝其弓，則容貌和，發無不中。故始學者，行銷這持滿，須能製其弓，定其體，後乃射之。然其的必始於一丈，百發百中，寸以加之；漸至於百步，亦百發百中，乃為木成。或升其的於高山，或致其的於深穀，或曳之，或擲之，使其的縱橫前卻，所以射禽獸與敵也。凡弓惡右傾，箭惡其儒音，頤惡傍引，頸惡卻垂，胸惡前凸，背惡後偃，皆射之骨髓疾也。故身前竦為猛虎方騰，額前臨為封兕欲鬥，出弓弰為懷中吐月，平箭闊為弦上縣衡。此皆有威容之稱也。

又曰：凡控弦有二法：無名指疊小指，中指壓大指，頭指當弦直豎，中國法也；屈大指，以頭指壓勾指，此胡法也。此外皆不入術。胡法力少，利馬上；漢法力多，利步用。然其持，妙在頭指間。世人皆以其指末齪弦，則致箭曲，又傷羽。但令指麵隨弦直豎，即脆而易中，其致遠乃過常數十步。古人以為神而秘之。胡法不使大指過頭，亦為妙爾。其執弓欲使把前入扼，把後當四指本節平，其大指承鏃，卻其頭指，使不得，則和美有聲而俊快也。射之道備矣哉！井儀開弓形，所謂懷中吐月也。襄尺：襄，平也；尺，曲尺也。平其肘，所謂肘上可置杯水也。白矢：矢白鏃至指也，所謂彀率也。剡注：注，指也。以弓肖直指於前以送矢，俗所謂㔢𢲼也。剡，銳也。弓，弰也，靡其弰。參連：矢行急疾而連參也。

步射總法
左肩與胯對垛之中，兩腳先取四方立，後次轉左腳，大指垛中心，此為丁字，不成八字，不就左手，開虎口，微鬆下二指，轉弝側臥，則上弰可隨矢直指的，下弰可抵胛骨下，此為靡其弰。右手摘弦，盡勢翻手向後，要肩臂與腕一般平直。仰掌現掌紋，指不得開露，此為壓肘仰腕。《射經》曰：無動容，無作色。按手頤下引之令滿，取其平直。故曰：端身如幹，直臂如枝。箭發則靡其弰，壓其肘，仰其腕。胸凸背偃，皆是射之骨髓疾也。

步射病色
開弓勘手，謂前手太高、後手低不平。開弓提手，謂前手太低、後手高。開弓偃弰，謂身直頭偃，前手腕仰。兩摘，謂不發用力及前後分解。不齊所弦，謂遣箭分弓，實握不轉，腕微鬆，手轉弝。脫弝，謂手太鬆，倒提手弝。㔇弰、弰子大二件，謂下弰傳右腳。後手約，謂手側不仰腕；後手小，謂斂定手不放手。後手偃、後手卷二件，謂遣箭不直硬，或剪弦列手。

前後手法
宋盧宗邁太尉釋摋：《說文》雲：側手擊物曰摋。謂當後手如擊物之狀，令臂與肩一般平直是也。捩，《說文》雲：捩，拗也。謂以前手推巴，後手控弦，如用力拗捩之狀。㔢，《說文》雲：㔢，斷也。謂當以後手摘弦，如㔢斷之狀，翻手向後，仰掌向上，令見掌紋是也。𢲼，《說文》雲：𢲼，擲也。即當以前手點肖，如擲物之狀，令上肖指的，下肖抵腳骨下也。

馬射總法
勢如追風，目如流電，滿開弓，緊放箭，目勿瞬視，身物倨坐，不失其馳，舍矢如破。○持弓審固

左手垂下，微曲大指羈巴，第二、第三指羊力把弓箭，餘指斜籠，下肖指左腳麵。曲右手當心，右臂貼肋，以大指、第二第三指於節上，四指弦畟捉肖，箭筈與手齊。訣曰：持弓審固事須知，垛在南時麵向西。右手捉弓左當巴，仍令箭筈兩相齊。

舉巴按弦
欽身微曲，注目視的，左手輪指、坐腕，巴弓箭如懷中吐月之勢。續以左手第二指與第三指靠心，斜入撥弦，令弓上傳著右肩，然後舉左腳，三移其步，以取箭。訣曰：舉巴撥弦橫縱腳，輪指坐腕身微欽。上肖斜傳右肩膊，左手持把橫對心。

抹羽取箭
以左手三指丞下緊抵前，四指五指鉤落，上籠先右腳隨步，合左手指肖抵巴，以二指按箭、三指斜擗箭、四指五指向裏斜鉤；左手二指、三指羈幹，掣箭至鏃。訣曰：前當弓巴一般齊，三實兩虛勢漸離。小指取箭羈緊鏃，抹羽入弦無暫遲。

當心人筈
右手第二指緊控箭筈，大指撚筈當心，前手就後手，拶幹入筈。左腳尖指垛，腳跟微出，右腳橫直，鞋衩對垛，淺坐箭筈。左手第二、第三指坐腕羈前，雙眼斜覷的。訣曰：右手二指抱箭筈，兩手相迎穩入弦。撚筈當心斜覷帖，緊膨兩膝直如衡。

鋪膊牽弦
輪指把巴推出，前手微合上肖，兩臂弦曲，不可展盡。左手輪指，空第二指過弓巴節上，大指麵緊著弓巴，屈起指節，餘指實屈，鋪下前膊，左右腳膝著力，同入筈法。訣曰：前腳鋪下若推山，右指變弓緊扣弦。兩臂稍曲不展盡，文牽須用緩投肩。

欽身開弓
以右手第二指取箭巴外覷帖，側手引箭至鏃。大指靠定血盆骨為進。凡鏃與巴齊為滿，半巴之間為貫盈。貫盈信美，雖有及者，大抵脅肋腳膝著力，亦同入筈法。訣曰：開弓發矢要欽身，巴外分明認帖真。前肘上翻雙膊聳，脅肋腳膝力須勻。

極力遣箭
竦腰出肖，上肖畫地，下肖傳右膊，後手仰腕，極力<兀卓>後肘過肋，錡後手向後，前手猛分虎口，著力向下急捺，轉腕，以第四、第五指緊鉤弓巴，兩肩凸出，則箭力倍勁。訣曰：肖去猶如搦斷把，箭發應同拈折弦。前肖畫鞋後靠脊，極力遣出猶自然。

卷弦入肖
後箭兩手相迎，直右手過胸，曲左手卷弦。以右第二指取箭，前腳跟著地，聳身稍斂，雙眼覷帖，曲右手帖肘，以左手第二、第三指側手羈幹，直右手上臂，仰腕過胸取箭。訣曰：右指羈箭當胸出，左手卷弦肖靠肩。箭已中時無動手，抹羽入筈法如前。

弓有六善
一者性體少而勁，二者太和而有力，三者久射力不屈，四者寒暑力一，五者弦聲清實，六者張便正。凡弓性體少，則易張而壽，但患其不勁，欲其勁者，妙在治筋。凡筋生長一尺，乾則減半。以膠湯濡而極之，複長一尺，然後用，則筋力已盡，無複伸。又揉其材令仰，然後傳角與筋。此兩法所以為筋也。凡弓節短，則和而虛（虛謂挽過，吻則無力）；節長，則健而柱（柱謂挽過，咳則木強而不來，節謂把稍裨木，長則柱，短則虛）；節得中，則和而有力，仍弦聲清實。凡弓初射與天寒，則勁台而難挽；射久、天暑，則弱而不勝矢，則膠之為病也。凡膠欲薄而筋力盡，強弱任筋而不任膠，此所以射久力不屈、寒暑力一也。弓所以為正者，材也。相材之法，視其理。其理不因矯揉而直中繩，則張而不跛，此弓人之所當知也。