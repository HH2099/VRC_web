臺灣三字經
作者：王石鵬　1900年

注釋
 美島之意
 臺灣與沖繩及澎湖諸島相連，沖繩即琉球島，今改為縣
 本島南是北緯二十一度五十四分起，至北部二十五度十八分，西方東經一百二十度七分起，至東部一百二十二度十五分
 臺灣幅員自北端富基角起，至南端南岬地方止，計長有日本里凡百里許，東西約三十里許，將近南端，其幅甚狹，如柄形，凡日本里一里，合臺灣里六里之數，下皆倣此
 臺灣四面皆海，為積水島嶼，隋煬帝大業三年，令朱寬入海訪求異俗，遙觀地界於波濤之間蟠旋蜿蜒，形若流汹，故隋時稱之曰大琉球，即今臺灣是也。相傳虎賁陳稜亦嘗至此
 自唐至宋，稱臺灣曰毘舍耶國。毘舍耶，印度梵語也。日本古代航海為業者，亦嘗遊於安平之地，呼為塔加砂，譯即高砂也。猶之西洋人稱臺灣曰浩愈磨沙，譯即美麗島
 明季呼為東蕃，鄭氏命名曰東都，又曰東寧，後因避廟諱，改為東瀛，其實皆指臺灣島也
 明成祖永樂末年有志富強，遣太監王三寶航遊印度諸島，采風問俗，歸途遇風漂泊臺灣，是為漢人入臺灣之始
 海賊林道乾導日本西邊無賴之徒沿海剽掠，明嘉靖四十二年都督俞大猷破之，道乾敗，走入臺灣，居住數年，殺戮土人，掠奪財寶，乘舟往廣東而去
 福建漳州府人顏思齊，字振泉，聚眾據臺灣，引倭酋揆一王，自稱為日本甲螺。甲螺巨魁之意也，時泉南安縣人鄭芝龍亦附之，始建安平鎮，及思齊死，芝龍乃承其後
 明唐王隆武元年、清順治三年，芝龍時已為南安伯，輔佐唐王，即位福州，掌管閩、粵兵餉，稍專橫，蓄異志，私與清人通，及唐王即位，芝龍遂降於清。明熹宗天啟元年，先是，荷蘭人來求互市地，弗許，誘以重幣，乃允築一城於海邊，土人呼為紅毛樓，置提理職，後有名貴答兒者，備兵守之
 西班牙人派遣呂宋之都府，以保護支那間之貿易，於西曆一千六百二十六年、明天啟六年，占領基隆，越三年，又占領淡水，築二城於兩地。迨一千六百四十二年、崇禎十五年，被蘭人以兵力逐之，退居於澎湖，蘭人獨守，甚橫暴
 日本長崎代官末次平藏與芝龍交好，遣商船往福州貿易，過澎湖，被蘭人劫掠無遺，僅以身免，歸告末次，怒甚，託長崎市人濱田彌兵衛復讎，許之，遂率子弟及市人來臺，闖入荷蘭領事館，彌兵衛左提貴答兒之襟，右取匕首，眾不敢近，因責其前日之罪，捆縛將歸長崎，貴答兒流涕謝曰：我實有罪，然我去則國人亂矣，請以子為質，彌兵衛乃揀蘭船載歸長崎，囚於大村島之獄七年，將赦，尋死
 成功，鄭芝龍之子，名森，字大木，文武兼備，明賜國姓，父將降清，哭諫不聽，自率師誓欲恢復明室，永曆封為延平郡王，眾號八十萬，大舉北上，直欲進取金陵，不從甘輝之諫，以致敗走，屯軍廈門，及滿、漢大兵來攻，成功遂率師東渡
 成功至臺，乘荷蘭領事之交迭，以二萬五千兵直迫上陸，大與蘭人戰，曰：臺地吾先人所開創，吾復故土，歷一歲而蘭人乃退歸爪哇，於是，開墾治田，百廢俱興，又招集閩、粵之民
 澎湖乃臺灣出入之門戶也，遂改東寧赤崁城為承天府，置天興、萬年二縣
 清康熙二十二年，水師提督施烺以戰艦三百、水師三萬進取臺灣，焚舟百餘艘，殺臺兵萬二千人，鄭克塽遂降。克塽者，經之子，成功之孫也
 康熙三十五年，新港民吳球反；越三年，吞霄土官卓介霧亞生作亂；未幾，諸羅劉卻作亂；至六十年，知府王珍稅歛苛虐，黃穀等因眾不服，遂謀亂
 一貴飼鴨為業，群鴨皆從其指揮，眾異之，黃穀等因眾不服，遂舉為首，集數百人，時總兵歐陽凱遷延出兵，遊擊周應龍遁歸，參將苗景龍敗死，一貴等聚集匪類，先取府城，繼陷諸羅，僅七日而全臺俱陷
 廈門水師提督施世標、總兵藍廷珍，相繼率兵渡臺，大破一貴黨，一貴敗走，為村民所擒，遂檻囚送北京磔死
 爽文，彰化縣大里杙街人，地險族強，結天地會以為集群之計，時總兵柴大紀及知府孫景燧調兵三百往捕，誤執良民，焚殺無辜，爽文乘民怨集眾攻營，景燧軍大敗，其將吏死亡者甚多
 鳳山縣民莊大田，亦集黨攻陷邑城，柴大紀固守府城，大田更遣眾攻諸羅城，兵民協力共守，大田晝夜圍攻，並絕糧道，大紀潛遣人奏請援兵，高宗乾隆帝覽奏大悅，深嘉居民之守義，能助大紀，乃改諸羅為嘉義縣，及援兵至，大田遂被擒
 藍鹿洲先生有{云}-，臺民好亂，如蛾戲燈，前者既死，後者復至
 陳光愛、陳全、蘇業、張丙、陳辨相繼謀亂，雖旋起而亦旋滅
 同治元年，戴萬陞起亂臺灣，陷彰化斗六城池，戕害鎮道大吏暨文武員弁，竄擾淡水、嘉義兩屬，時曾元福、曾玉明、丁曰健及林文察、林占梅等協力率兵勦滅
 光緒十年，法兵犯臺，侵入基隆，福建陸路提督孫開華、臺灣欽差防務大臣劉銘傳及統領林朝棟協力拒敵，未幾，寇平，至十二年，乃設立機器局，架設全臺電線，十三年，又敷設機車道
 光緒十一年，劉銘傳受臺灣巡撫之任，十二年奏請調查田甲，設清賦局、撫墾局，當清丈之時，人心洶洶，至十四年，施九段遂集眾起亂，攻彰化城，未幾，敗走
 滄海桑田，遷移無定，此乃世事之多變耳，昔荷蘭人有相傳讖語{云}-，臺灣產金，太盛之時，必易其主，然以今觀之，其然豈其然乎？蘭人之言，固亦未足深信
 光緒十一年，李鴻章與伊藤博文在天津訂約，載明異日朝鮮有事，日、清兩國欲派兵往，必先互行知照，及二十年甲午，朝鮮有東學黨之亂，時袁世凱駐朝鮮，辦理商務，電致李請派兵助勦，復慫恿韓王，乞師中國，鴻章遂派海軍赴仁川，乃照會日本。日本亦派兵前往。時，亂黨已解散矣。韓廷請中國撤兵，中國不允。日本乃與中國議，干預朝鮮內政，助其變法，各執一說，議有不協，遂致興戎。海陸清兵，屢見敗績。至甲午之冬，中國舍求和外，更無長策，乃命頭等全權大臣李鴻章，會日本內閣總理大臣伊藤博文在山口縣赤馬關議定條約。其第一款認明朝鮮獨立自主之國，第二款即以臺灣、澎湖列島讓與日本帝國
 乙未，臺人聞割地議成，大為激動，招集義勇數萬，為守臺計，唐景崧守臺北，劉永福守臺南，林朝棟守臺中，邱逢甲擬為南北接援軍
 改臺灣為民主國，群擁立巡撫唐景崧為義民總統，全臺兵勇稱有二百餘營，其實皆烏合之眾，不足以有為也
 清廷命李經芳渡臺，在三貂灣內指交全島於樺山總督，而近衛師團長能久親王遂率師來臺，諸營望風自潰，轉戰數月，南北盡蕩平
 臺灣治亂沿革，大略如斯，茲再舉教育界而參酌之
 臺灣文教肇自鄞縣沈斯菴太僕，名光文，後太僕而東渡亦設教於臺者，為華亭徐都御史名孚遠，鄭成功嘗從學於徐君，渡臺後優禮過太僕，君自歎如司馬長卿入夜郎之教盛覺
 明永曆二十年，鄭經在臺建聖廟，布學制，清康熙四十三年，建崇文書院於臺南城，五十九年，建海東書院；雍正四年，建奎樓書院；乾隆十年，建白沙書院於彰化城；十八年，建龍門書院於斗六；二十四年，建玉峰書院於諸羅城；三十年，建明志書院於新竹城；三十一年，建文石書院於澎湖之文澳；嘉慶十七年，建仰山書院於宜蘭；十九年，建鳳儀書院於鳳山；道光四年，建文開書院於鹿港；十七年，建文甲書院於艋舺，後改為學海書院；光緒六年，建登瀛書院於臺北；十二年，建蓬壺書院於臺南；十三年，臺北設西學堂，又建英才書院於苗栗；十五年，建宏文書院於臺南；十九年，臺北建明道書院，基隆建崇基書院；至日本領臺後，各處皆設立學校也
 臺灣面積有二千三百方里，比日本九州可與之相伯仲
 本島海岸出入，惟北部居多，其全島海岸線實不及九州三分之一
 西部之間，海岸甚淺，除南北二端之外，亦皆遠淺不善之區也
 東部水深，斷岸甚形險峻
 如此四周，殊少良港，東有太平洋，西有海峽，為最淺，其最深者，惟澎湖及臺灣之間耳，然亦不過三百三十尺
 咸豐十年，天津條約既成，許以淡水、基隆、安平、打狗四港為通商場，迨日本領臺後，亦如之。此四港與蘇澳口，皆屬重要之地；淡水前稱滬尾
 其中可以泊巨舶者，惟澎湖島媽宮而已
 其西海岸則有大安港、梧棲港、塗葛窟港、布袋嘴港、東石港、東港、瑯骜灣、車城南灣、竹塹港、鹿港、社糀港；東海岸則有卑南、錨地、花蓮港；北部海岸則有金包里港；計有十四、五小港
 自南岬及舊線高角及山脈以西向北一里，有瑯骜灣，同治十三年，日軍一師從此地上陸
 其北有社糀灣、風港、東港、打狗港，其打狗山在海上遙望可見
 打狗港有一大鹹湖，深僅七尋，然西南海岸惟此為一安全港
 由此行可十里，有一處尓臺，其北即安平泊地
 國姓港、鹿耳門，帆船泊碇之地，自安平港以北，至大安港之間，皆海岸沙邱相接
 此海岸灣港，惟鹿港、梧棲，其北面則有大肚溪在焉
 大肚溪以北，邱陵起伏，列近海岸，如相逐之勢
 自大安港以北，可接通霄、後隴
 香山在新竹之西南隅，由新竹以北，是鳳崥尾，自白砂角至淡水港，有十餘里沙邱
 淡水港東有基隆灣，基隆一名雞籠，因灣口有嶼，四面峭立，其頂稍平，形如雞籠，高有五百八十尺，馬鎖半島在基隆港北西三里許，海中突出，其北西角有一小山，名之曰赭山，高約二百五十尺以上，自南至西北
 以下自南端至東北，由卑南、水尾、花蓮港、奇萊及新城、南澳、東澳、蘇澳，又北風澳
 基隆崖高有六千尺，港內溪灘水急，舟不易進，須侍風平浪靜，用土蕃牽纜上灘，入於大溪寓灣而大舟固不得達
 臺灣山脈高峻，南北連亙，如全島之脊梁遮闌於其中
 稍近南方，在嘉義之間，有土壤突起，高峰插天，有一千二百八十五丈，此山為臺灣第一高峰，島人呼為玉山，西洋人稱為毛里順山，入日本版圖乃改名曰新高山
 嘉義山、傀儡山，亦重疊在此山脈之中間
 嘉義之近傍有大武隴山崛起嵯峨，延及木岡、大岡、小岡而散布於南端
 本島中央一帶有一萬尺左右之高峰，互相連續，故臺灣有高山國之稱，常有白雪封於其上
 自新高山以西之地方，溪谷縱橫，其邱陵亦多崛伏
 嶠，峻也。臺北頭圍山、大屯山及三貂嶺亦最高之處，按頭圍乃嘉慶間吳沙所開闢
 此山脈自然分為東西二界，過三貂嶺即宜蘭之地方
 雞籠島上有火山巖，高六百六十尺，扼於基隆灣口，觀音山在淡水河口
 溯淡水河之高原盡屬邱陵相連，其勢蜿蜒，由大嵙崁達至竹塹之間，竹塹即新竹
 東部乃生番地，野蠻叢雜之區，山路危險，跋涉維艱，山脈之外，近於海岸，又有一帶山陵
 蘇澳山脈亦多崱屴，遙望之間，恆生秀色崱屴山高之狀
 河流水最著名者，花蓮溪、卑南溪、秀姑巒溪，然不能通行船舶者也
 本島西部勢頗傾斜，土壤肥沃，但此河流短淺，土砂急流，河水常滯
 臺北淡水河，其源發自北部山中，合大嵙崁溪、新店溪、基隆溪諸餘波，其河口即淡水港
 大安溪在於臺中，由社連山發源，西流而入於海，而其溪口即屬大安港
 臺中大甲溪，其源發自岸裏內山，從牛罵溪分流而入於海
 濁水溪、清水溪二溪之源，發於水沙連山，合貓丹、蠻蠻之濁流而為濁水溪
 虎尾溪，從牛相觸二山流下，北分為東螺溪，又南匯阿拔泉之流而為西螺溪；阿拔泉發源阿里，過竹腳糀山為阿拔泉渡西入於虎尾，四溪牽合，錯雜而清濁分明，虎尾純濁，拔泉純清，惟東螺清濁不定，皆入於海
 大肚溪從南投山發源，綿延而出，曾文溪則從唣吧哖內山發源
 臺南下淡水溪，從巴六溪發源
 從赤山冷水溝相會，流入於西南海
 此河流頗廣，鳳山近傍多平原，咸資灌溉，其河口即是東港
 其他西海岸有牛綢溪、八掌溪、笨港溪、東螺溪、大肚溪、後诮溪
 其東斷崖之間，有瀑布泉急流於濁水溪稍大，而蘇澳灣北三里水清，頗利灌溉，注於加禮港，其他若奇萊河、黑石河，亦稍有名
 水社湖即水沙連湖，在埔裏社、集集街之間
 此湖風景甚佳，中有小嶼，番繞嶼為屋以居，劉巡撫銘傳常設生番學堂於此
 赤山湖在赤山頂，其源出赤山溪，噴火坑在大屯山，深五百餘尺，其徑千餘尺，大鹹湖在打狗港內
 大屯山有噴火罅裂，硫黃水蒸氣噴出，又蘇澳近傍炭酸冷泉湧出，崇爻山鹹泉，鳳山縣仁壽里滾水山，皆天然湧出之泉。溫泉一在此滾水山頂，一在臺北北投，設有浴場
 基隆近傍有凝灰板岩，其質軟，色帶青黑塀咸
 砂岩色黃細粘所結而成
 淡水近傍有凝灰岩甚廣。分布西南，延及安山岩、集塊岩、石灰岩等處，馬里順山西部有粘板岩、礫巖、石灰岩，大肚溪以北有凝灰岩，打狗山以南有石灰岩、粘板岩，是砂岩所成石炭床、鐵礦床。極南海岸有石灰岩，其狀若鋸齒獸類，東部海岸則有珊瑚礁
 臺灣島中礦物甚多，誠海外一大富源也
 本島石炭多產於北部基隆、蘇澳、新竹、苗栗及南部恆春，然最良質惟基隆近傍暖暖街為盛
 淡水東北一里之地及南部苗栗山中皆有石油湧出，然品質不佳
 大屯山舊火坑硫質噴氣周圍巖石美麓，有黃色結晶可以採取製造，產額頗盛
 基隆河上流之間，砂金最多，大粗坑及紅頭嶼頂亦皆有產金
 本島石灰岩，處處皆有之，但製煉之法，土人只燒其介殼，不知別有良方
 永，長也。可惜礦脈多在番界內，故難知其詳也
 植物之類，米穀蔬菜，南北及中央，大同小異，繁難備載
 蒟醬，一名寒天菜也
 枇杷，惟新竹、中港產為佳
 一名蓪草
 葆，叢聚之謂也
 鳳梨，本島最盛，蜜柑以西螺產為第一佳
 此數種，人所常栽，到處皆有之
 此數種略舉其盛者，餘繁難載
 茸，草聚貌，與冬韻稍別，竹之門，有十餘種，莿竹、長枝竹、鳳尾竹、麻竹、空涵竹、蘆竹、笙竹、金竹、茅離竹、桂竹、觀音竹、人面竹
 深山空谷之中，花卉叢生，樟樹腹空，常有幽蘭生其上，香氣遙聞。又，百合花及旋花之類，處處皆有，其色爛熳可愛，令人一見悅目驚心，皆天然妙趣也。西洋人故稱美麗島
 金線蓮生於草木叢聚之間，未經人見，鳥不敢食，故人一見，當隨手採摘，不然，旋為鳥食矣。其味清淡，用以治血症，甚效
 本島山中有暹邏豹及西藏熊，想由該國所傳來者
 又有鼯鼠、栗鼠及穿山甲、蛇、鹿、豬、山豬以及猿等類
 與，蕃庶貌，水產魚類約有數百種，海岸處處多有設牡蠣塘以養殖者
 臺灣植物、動物包括東南亞細亞及南部諸島，大概與溫熱帶地方物品稍同
 臺灣古代移住之民，皆自巫來由與呂宋、比律賓諸島，人種傳來，其言語故與之同
 其後閩省及廣東人相接踵而來，故閩人稱本島廣東人曰客子，又呼為客郎，始與生蕃爭地，田土愈廣，然性喜爭鬥；乾隆四十七年，泉、漳人分類械鬥；五十二年，閩、粵人分類械鬥；嘉慶十一年，泉、漳人分類械鬥；十四年亦然；道光六年，閩、粵人械鬥；十四年亦然；二十四年，漳、泉人械鬥；咸豐三年亦然；四年，閩、粵人又械鬥
 野番原在海岸，後漸被漢人爭逐，乃潛退入後山，故視漢人如囚，後有歸化者
 其一部感政府皇風，謂之熟番，性頗愚直，願歸管轄，納租稅，守規則，不復殺人
 番族分為三種，擺安、知本、阿眉；其間惟擺安為最強之族
 生番皆以頭顱多少關係名譽威嚴，且以此為最上鎮家寶，頭顱多者，其他社亦甚敬重
 牡丹社，即擺安種族，清同治十年，牡丹社番曾殺沖繩縣小田民
 明治七年、清同治十三年，日本命陸軍中將西鄉從道為臺灣事務都督，率軍艦至臺灣討生、熟二番，又命內務卿大久保利通為特命全權辦理大臣，差赴清廷，與碩恭親王往來論議，將不協，會英國公使威妥瑪居間調停，議賠償費金五十萬兩，利通歸，從道亦振旅還
 知本族，體格比擺安稍小而肥，性溫柔，手、腕、首多有搭青
 文身以標其高貴，衣服多用水牛皮，日以農務及漁獵為營生，聊堪自慰
 阿眉族相傳為近海巨船破難水夫之子孫，性質溫和，比他族毛髮較多，筋力稍強
 烏鬼番，即印度北方山地及南方海岸西魯島所傳鹿納羽衣塔之種族，肌骨皆黑，入水不沉，走海面如平地，其時各國以爭鬥攘爭為事，所掠人口，活者俟紅毛經過，售賣為奴，死者晒乾剖食，當荷蘭據有臺灣，即以此種為奴隸，故土人稱曰紅毛奴，分布於臺南、鳳山地方，後被泉州人乘夜放火盡燔斃之，今該處尚有烏鬼橋、烏鬼井及烏鬼埔，樵者掘地常得瑪瑙奇石，盡荷蘭時所埋也
 諸番風俗習慣大概相同，各分部落，以自約束
 遇有重要事，腰繫鐵鈴，走於村內，或在高樹上擊鐸，則諸番聞知皆到酋長處會議，寂然群聚，惟命是聽，酋長大抵世襲，或由推舉
 番人常有因小事起禍，互相鬥爭，妨害漁獵，甚至定期決戰，殺傷人數，負者賠償，依然平和，又最敬能報仇之人，以為義務，凡有親近被人殺害，必欲追蹤報怨，以所得頭顱作為酒具
 耕作之物，惟苧麻及大麥、粟、煙草葉、瓜諸類，粟惟一年一穫
 又有亞麻、生薑、甘藷及芋等類，以為食料，其疾病鮮知醫藥，惟以熊膽為衛生之用
 生番祭祖先之神靈，必先以酒滴數點於地，謂謝地下之冥冥
 婚姻之禮，非由親定，男女自行其權，惟酋長為之周旋，依然男娶女嫁，惟知本種族則以夫贅婦家，宗祧承續，亦與他部異，然生番男女之關係，概屬嚴格一夫一婦，不能娶妾，故有夫之姦，定為第一罪惡，其無夫之姦亦須罰
 番人種族祭葬多少異同，然大抵以牛皮或鹿皮包屍，凡死者衣服兵器皆置於墓地，以石覆之，非親族不許近，每年以物祭
 蕃人遇有事故，必聽鳥音，以定吉凶，出門之時，聞有鳥音，佳者為吉，悲者為凶，至於住居構造，溫和與殘忍，大不相同；如擺安種族，常於丘側穴居，雖污物積滿，至於生蟲，彼亦不能耐，然後乃轉居
 卑南近傍之知本族及阿眉族，則據天然要害之處，編竹為屋，倚於大樹之下，或以松枝蓋屋周圍，樹木繁殖，僅留一小徑，可通來往
 有時出山與島人貿易，惟交物不用銀錢，謂之投換，蕃人以內山土產之物如蓪草、木薢、金石薢、金線蓮以及熊膽、豹皮、露籐、苧麻及芭蕉、布、鹿茸、鹿鞭、鹿皮而島人則以刀銃、彈丸、鹽、紗、螺殼、珠等易之
 明天啟六年，有荷蘭宣教師來臺，教化土番，至永曆二年，乃設立土番教育學校；清康熙三十四年，臺灣知府靳治揚設立熟番社學於臺南地方；雍正十二年，各廳縣皆設立土番社學以教化熟番；光緒十二年，劉銘傳在臺北設立番童學堂
 沈文肅公葆禎，字翰宇，一字幼丹，同治十三年奉旨巡臺，適牡丹社事平，乃議開番地，得旨允行，遂開南北兩路之山。南路以同知袁聞柝、副將李光等任之，自崑崙拗至大石巖，直抵卑南；北路以都司陳光華、總兵戴德祥等任之，自新城大清水溪至大濁水溪，直抵奇萊，計二百清里有奇。如此經營，誠不畏難
 臺灣土地沃肥，春夏秋冬，風雨依時；以下論產業
 本島人種，其始乃巫來由人移住，故其農產種子，亦皆自巫來由傳來於此
 其後漢人來臺，始就荒地拓殖，以廣耕作，沃野充滿，逐成富庶，其稻一年可收穫二回
 灌溉之法，專藉溪流自最高田地漸次流入於最低，頗稱便利
 其肥料惟用人糞尿、豚糞及落花生油粕
 收穫之時，不論遠近，用木製二輪牛力車以供搬運
 首即稻榖，次屬甘藷，當成熟之時，有長至尺餘者，然惟臺北桃仔園所產為佳
 此乃島民日用之食料，其他物品亦甚妙
 本島糖業、茶業甚盛，其落花生堪為食料，並可製油，輸出法國
 大豆有黑色及黃、白色三種，可以製油，其滓澤可作肥料用，胡麻亦可製油
 本島麻苧，自然繁茂，其長有一丈內外，原質漂水白色，與絹絲相似，可以製布及繩索，輸出甚多
 鳳梨、芭蕉，有美麗纖緯，土蕃常用以製布
 本島所生紙桑，堪為製紙原料，質頗強韌，可以作油傘
 大甲、苑里及房里所產之三稜草，質白而柔，該處婦女常取以織蓆，能成鳥獸花卉諸形，謂之蛟文蓆，數年來竟能織成笠子及票包、煙袋，精緻可愛，銷售甚廣，近已有設立公司
 通脫木，生於原野，俗稱蓪草，長六尺以上，用刀剖薄成紙輸出，每年約達十餘萬圓
 棕櫚可作簑衣及繩索，籐可用以作家具雜物
 東部千山萬壑，古樹甚多，不計其年
 其間美材甚多，如梢楠、油衫、厚殼木、薄皮樹、松蘿、松柏、山杉、赤皮、雞油木、紅雞油木、烏心石、九芎、紅厚殼、楠仔烏皮、石苓、毛柿、梧桐、相思樹，至於番樟樹可以煉製樟腦
 臺灣漁業，西海沿岸自安平至打狗之地最盛，漁民有二萬餘，漁法頗巧，其魚類與日本近海之處略同
 此數種，惟烏魚捕獲最大，稍有著名，漁利最盛
 烏魚可以製牡鮞，俗名魚子魚，蠣種育業，南部海屋最盛，無處無之
 豶，亦豕也，臺灣惟馬最少
 鹿及昼生於山中，少有飼養者，惟自棲止
 本島工業最大部只有鹽、樟腦、茶、糖等件，康熙四年鄭氏參軍陳永華始在臺南以天日製鹽，清政府設局專賣，及光緒二十五年，總督府亦定為專賣，其製造場，南部地方居多。樟腦產額全世界，臺灣稱第一，其製法亦始鄭氏據臺之時，五十年前製腦稍盛，輸出可博巨利，光緒二十五年八月，逐定為總督府專賣，茶亦本島重要之產物，其製法有二樣，一名烏龍，一名包種，品質出於大陸及錫蘭之上。砂糖，南部產出最盛，近來總督府大加獎勵，製糖公司勃興
 本島沃野最多，物產富盛，然道路險惡，搬運為難，自劉銘傳開鐵路、設郵電，交通之道開而商業乃盛，輸出之品最盛，惟砂糖、茶、樟腦、石灰、硫黃，其他苧麻、薑等物
 輸入品，福州、泉州、寧波食物、器用及外國水油甚多，以及絲綢、蜀錦等件
 輸入品最大宗，惟阿片，其次即燐寸及毛氈、綿等，燐寸一名自然火
 本島南北二部，氣候甚大變異
 西南之地，天氣頗溫，夏季多雨，冬期天氣清朗
 西部之間，夏季炎天赫赫，溫度三十度以上，及至冬天，寒氣迫人，山頭常積雪
 臺灣海峽北向風力最猛，夏秋相交之際，暴風屢由呂宋襲來，損害甚多
 北部之地，冬春二季，雨量最大，是從日本海流之水蒸氣所發生，東北信風自秋至春，此海流經多量之水搬運而來，衝突北部山脈，其水分沉積所致
 秋季西南信風變為東北信風，雨即旋降
 本島東部峻嶺重疊，西方有一帶海岸，東北風常從此峻嶺而踰，西南風挾熱帶之濕氣
 由此理而推之，故夏期多降雨
 本島山海之間，煙霧常覆，此乃瘴毒，不可感觸
 臺地故多震動，然惟夏秋之際，雷雨交作，地震為常
 以下敘都邑，原依光緒二十一年當時行政機關而分別也。蓋自法兵犯臺而後，清廷知臺灣不可忽諸，爰改臺灣為一行省，特設巡撫部院，仍屬福建總督轄下，至二十三年，新設布政使，即以從來分巡臺灣道亦兼帶按察使銜，其統屬府州廳縣等如卷首圖解，茲不贅
 臺北府四面山巒，其南有新店、大嵙崁兩河流達於淡水河沃野，曠間府城，周圍皆石壁，乃劉銘傳所建，臺灣鐵道即以此地為基點，今設有總督府，東西電氣燈，街上人力車往來，商賈雲集，誠臺灣一大都會，其人口約有二十萬
 艋舺在臺北府西南，臨於新店河，巨商甚多，商業繁盛，其間有龍山寺，亦甚著名者
 大稻埕商店並列，製茶之業頗盛，又有德國及美國之領事館在焉
 滬尾港，今稱淡水港，乃商船輻輳之區
 基隆港距臺北府東北日本里數九里，自淡水港起，海路有十二里，此處前置一廳，港內頗廣，可容大艦；商船出入，惟此最多
 蘭縣一大沃野之區，周圍土壁環繞，熟蕃住居甚多，信行耶穌教，人口有七千餘
 蘇澳在東南隅海岸，距宜蘭七里許，港內水深，可容數艦，此地與生番相接境，故常與之襲擊
 新竹縣在西北平野，四面石城，近傍田園遠開，物產甚盛，人口有一萬餘
 大嵙崁界在臺北新竹之間，西南山中成一都會。崁畔桃花繁盛，予遊歷到此，愛其風景甚佳，私易名為桃花崁。此地與生番接境，設隘寮防備，殊極嚴密，人口約有一萬許
 苗栗在亂山疊嶂之中，置一大邑，其地與蕃境相通
 後诮河即從此苗栗而發源，路頗多岐，鐵道亦從此而越
 苗栗西部即大甲溪，自大甲溪以南，可達鹿港、梧棲一帶地方；自大甲溪以東，可達雲林、埔裏社一帶地方
 臺灣府即今之臺中也，其西可通彰化，石城環繞，人口約有二萬餘
 諸羅即嘉義也，在彰化、臺南之間，亦石城環繞，其人口約有一萬五千餘
 埔裏社在彰化城之東部，人番雜處，村落有十餘，此處前曾置一廳統治
 鹿港在彰化之西海岸，與泉州相對，為最近之港，商船輻輳，貨物聚集，可稱大有
 笨港商船出入頗盛，由笨港過猴樹港以南，平野曠野，忽田間瀦水為湖，洲渚昂然，可容城郭，其流出朱曉陂，亦與土地公港會，大旱永不固，洲中村落名為荷包嶼莊
 臺南府古為臺灣第一都會，昔日鄭氏定都於此，其家屋皆壯麗，街道用石築成，其府城亦石壁環繞
 與臺北同是大都會，其商業頗盛，人口約有十五萬餘
 安平接臺南府之西南，有古之赤崁城，其港口即安平港，砂糖、樟腦，輸出頗盛，阿片、綿布，輸入亦多，人口一萬五千
 打狗在臺南府南十里，近來港底漸淺，出入巨舶亦少
 鳳山在打狗東北三里許，土城周繞，人口五千餘，自此地通卑南番境，卻有二條路，卑南多知本族，村落亦多
 恆春在本島極南地方，山岳重疊，民蕃雜住，牡丹社蕃即在此
 南岬近海暗礁並列，海流急激，暴風常起，設有燈臺，警示海上，其西即是琅骜
 琅骜距恆春相去實不遠
 東部水尾之地，前置臺東州於此
 卑南在水尾之南十五里餘，其番社共有四十六，其道路二條，可通鳳山
 番社人跡罕到之地，是以難知其詳
 臺灣屬島甚多，然惟澎湖為最要地，其地質乃珊瑚巖石所成，周迴二十餘里，凸凹頗多
 澎湖計有五十五嶼，澎湖、漁翁、白沙三大島，鼎立迴抱，港門北有大烈島，南有船篷島、鳥島、八罩島、矮船島等
 馬宮港內頗深，宮城在馬宮港之北口，乃諸島首府，前建澎湖廳於此
 此島草木甚少，僅有桑樹、榕樹，然樹木多屈曲枯焦，惟粟、高梁、落花生、甘藷、薤、白菜、豌豆、南瓜、西瓜之外，更少生殖，且乏清水之源；因米麥不產，皆以魚類作交易品
 臺灣西南有一海島，謂之小琉球島，亦珊瑚巖所成，漁夫常住
 紅頭嶼距南岬東二一里，周迴約十里，其土人與生蕃相類，然性稍溫和，惟以漁業、牧畜為生計，未知稼穡，椰子樹甚多，人口有一千餘
 火燒嶼距於紅頭嶼北十七里，周迴三里許，乃石灰巖所成，有產米穀、玉蜀黍、胡瓜、蔬菜、果實諸類，島人以樹葉葺成為屋，甚好綿布
 龜嶼，西洋人所稱為斯梯優島，在三貂角南五里，形如圓錐，兩鋒屹立，高有千尺許，居民甚少
 此就全島及諸小島，既敘其分明，以作地理三字經
 若能熟讀，非云無益，然百聞不若一見，欲開智識，宜遊歷為要